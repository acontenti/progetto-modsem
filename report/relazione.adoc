= Progetto di Modellazione Concettuale per il Web Semantico: Survival International Ontology
:author: Alessandro Contenti
:revnumber: 2021/2022
:version-label: A.A.
:toc: left
:sectnums: true
:pagenums: true
:title-page:
:title-logo-image: image:images/unito.png[pdfwidth=33%]
:pdf-theme: theme.yml

== Introduzione

Il progetto svolto riguarda l'ambito della ONG "Survival International" e tutto il materiale prodotto è disponibile presso la https://github.com/acontenti/progetto-modsem[repository GitHub] del progetto stesso.

== Motivazioni

Il dominio che ho deciso di modellare riguarda il contesto e le operazioni dell'associazione senza scopo di lucro "Survival International".

Survival International è un movimento internazionale per la salvaguardia deii diritti dei popoli indigeni. È stata fondata nel 1969 a Londra, a seguito della pubblicazione di un articolo del Sunday Times, che narrava il genocidio dei popoli amazzonici. La sua missione è aiutare i popoli indigeni e tribali a difendere le loro vite, le loro terre e i loro fondamentali diritti umani contro ogni forma di persecuzione, razzismo e genocidio.

A partire dalla sua fondazione, Survival ha portato avanti decine di campagne a favore dei popoli indigeni, ricevendo il sostegno di centinaia di migliaia di persone.

L'idea di modellare il dominio di Survival International mi è venuta leggendo casualmente un articolo riguardo questa associazione, in relazione alle loro campagne a supporto dei popoli incontattati, tema che mi incuriosisce molto.

== Requisiti

=== Finalità

La finalità dello sviluppo di un'ontologia che descriva il contesto sia culturale che geografico in cui opera Survival, le operazioni che svolge e le criticità che deve affrontare è quello di creare una solida base di conoscenza che contenga tutte le informazioni utili per facilitare le operazioni interne dell'associazione e la comunicazione con il pubblico.

Nell'ontologia da me creata vi è solamente un sottoinsieme di tutte le informazioni che potrebbero essere incluse in una base di conoscenza del genere. +
Sia perché alcuni concetti potrebbero essere dettagliati con una granularità più fine. +
Sia perché manca la modellazione di alcuni ambiti, come ad esempio la gestione dei contatti locali con i popoli indigeni e dei contatti governativi, la gestione dei fondi e molti altri aspetti su cui, da esterni, è impossibile ottenere informazioni.

=== Task

Alcuni task specifici dell'ontologia modellata sono:

* Gestire una lista aggiornata dei popoli indigeni che necessitano di aiuto da parte di Survival o che comunque sono oggetto d'interesse
* Gestire una lista aggiornata delle campagne in corso o passate e da chi sono gestite (per esempio se sono condivise con altre associazioni)
* Gestire una lista delle sedi locali di Survival e delle associazioni con cui collabora
* Cercare velocemente quali sono le minacce che mettono in pericolo uno specifico popolo indigeno e quali campagne sono in atto a loro supporto
* Localizzare facilmente i vari popoli per area geografica, visualizzando anche quali popoli condividono la stessa

=== Utenti

Gli utenti che potrebbero trarre giovamento dall'utilizzo di questa ontologia sono:

* *Personale di Survival*: per gestire e aggiornare la base di conoscenza e usarla per programmare e tenere sotto controllo le campagne e le operazioni da svolgere
* *Sostenitori di Survival*: per seguire le varie campagne in atto e la situazione dei vari popoli indigeni
* *Pubblico*: per scoprire le iniziative di Survival o informarsi riguardo i vari popoli indigeni

== Descrizione del dominio

=== Dominio

Il dominio è composto da un insieme di concetti top-level, cui corrisponde una specifica classe nell'ontologia:

Tribù::
Una tribù o un popolo indigeno oggetto dell'attenzione e delle campagne di Survival
Minaccia::
Con minaccia si intende o un generico problema che affligge più popoli indigeni, accomunandoli come protagonisti di una campagna, oppure un problema che affligge una specifica tribù.
Campagna::
Una campagna può essere diretta ad affrontare in generale una minaccia che riguarda molte comunità indigene, oppure si rivolge direttamente ad una specifica tribù, affrontandone le varie problematiche
Organizzazione::
Un'organizzazione è un generico ente che collabora con Survival (come anche Survival stessa e le sue sedi locali). Un'organizzazione può essere legata a una campagna che conduce (o co-conduce).
Luogo::
Un luogo indica in generale un'area geografica, più specificamente un continente, un paese o un habitat. Quest'ultimo rappresenta un'area in cui vivono una (o più) tribù e popoli indigeni, atta a circoscrivere più precisamente i territori in cui vivono queste popolazioni, che spesso si estendono oltre i confini di un singolo paese.

=== Riferimenti

La stragrande maggioranza delle informazioni riguardanti i temi chiave di questa ontologia, ovvero popoli indigeni, minacce, campagne di Survival, organizzazioni sono tratte dai siti web di Survival in inglese e italiano:

* Survival International: https://www.survivalinternational.org
* Survival International Italia: https://www.survival.it

Purtroppo le informazioni sono un po' frammentate e organizzate in modo poco sistematico. Probabilmente per fare più colpo sui lettori, piuttosto che per dare una documentazione precisa. +
Alcune pagine non sembrano molto aggiornate, per cui è stato necessario integrare qualche volta con enciclopedie online come:

* Wikipedia: https://en.wikipedia.org/ e https://it.wikipedia.org/
* Enciclopedia Treccani: https://www.treccani.it/enciclopedia/

Queste sono state utilizzate anche per trarre informazioni su concetti non specifici dell'ambito di Survival, come ad esempio continenti e paesi.

È stato inoltre consultato il sito dell'Articulation of Indigenous Peoples of Brazil (APIB): https://apiboficial.org/

== Documentazione sul dominio

=== Esempio

=== Allineamenti

== LODE

La documentazione generata con LODE (per la precisione con il tool https://github.com/dgarijo/Widoco[WIDOCO] che utilizza LODE) è disponibile al seguente indirizzo web: https://acontenti.github.io/progetto-modsem/index-en.html

== Visualizzazione

=== Tassonomia delle classi

=== Triple dell'esempio

== Queries SPARQL

=== Interazione

=== Queries

== Applicazione client

L'applicazione client è stata realizzata con il framework JavaScript _Quasar_, costruito a sua volta sul framework _Vue.js_. +
Ho scelto questo framework perché permette di costruire velocemente una single page application (SPA) ben strutturata, senza dover creare tutta l'architettura e la UI da zero, dando quindi allo sviluppatore la possibilità di concentrarsi sul contenuto invece che sulla forma.

L'applicazione rispecchia a grandi linee quanto illustrato nei mockup presenti nella sezione precedente e permette di visualizzare i dati delle queries viste, in maniera totalmente trasparente per l'utente. +
Le sezioni dell'applicazione, che rappresentano le varie queries, sono accessibili dalla pagina iniziale e dal menù di navigazione (a sinistra).

Inoltre sono state aggiunte delle pagine che permettono di visualizzare i dettagli degli individui appartenenti alle seguenti classi:

* `survival:Campaign` -> Campagna
* `survival:Country` -> Paese
* `survival:Habitat` -> Habitat
* `survival:Organization` -> Organizzazione
* `survival:Tribe` -> Popolo indigeno

Queste ultime non sono accessibili direttamente tramite la barra di navigazione, bensì dalle varie sezioni dell'applicazione. +
Infatti in ogni sezione alcuni elementi dei risultati, a seconda della specifica sezione, sono dotati di link che indirizzano alla pagina di dettaglio dello specifico individuo.